# 天才高手——摧殘我三觀嘅小說

~~就喺我停睇小說一排之後，我就發現咗一個漫畫網——[coco漫畫](https://www.cocomanhua.com/)。~~

~~呢個網唔係app，一開始我其實覺得唔太方便，但係D漫畫實在太多喇，我~~

好啦，前言諗唔到點寫，就略過喇。總而言之，天才高手呢本書係我第一本睇嘅大陸出品小說，只係我睇左漫畫而對後續有興趣先睇嘅。

咁我睇嘅第一本大陸小說就比左佢喇，故事爽係幾爽，就係D爛大街嘅兵王開後宮，依家見到呢類型嘅書都直接飛，掂都唔會掂。

### 不吐不快

講真，我開始睇都係想知男主同第一女主(？)之後會點，依家諗返，我真係太天真喇......

後宮式小說，都即係一個男主同一堆囡囡囡囡囡囡囡囡囡......嘅故事。

呢D小說通常就係比D人FF用嘅，開後宮喎，邊個唔想，咁不設實際嘅故事人設就係爽，雖然我本身只係為左男主同第一女主(？)嘅CP。

————小年輕嘅我當時睇左一半就懵左喇，女主呢？？？ 哦！原來追到手之後就比作者雪藏左~~

**呢個係真仆街！！全本幾多章，哦，三千一百幾。仆你個街，三千一百幾章，3103章，都唔知我嗰陣係點挨過嘅。**

我想睇嘅嗰個女主(已經唔記得名)一千章左右就冇左影，之後嘅二千章就係一路期待佢出返來，不過都係冇，就係得最後嗰章作為第一新娘出現。

作為一個啪CP嘅人，後宮真係唔啱我，心好累。

仲有，本人只係個普通嘅男孩子(嘔)，接受唔到一夫多妻同外遇。而呢本天才高手有一堆囡原本係有夫之婦，都比男主溝到。

其實老婆外遇咯，未離婚囉！但係最摧殘我三觀嘅係咩？

比人戴綠帽唔可怕，可怕在老婆同佢條仔聯手設計整死自己再吞埋D錢。天才高手就有咁嘅情節，仲唔只一次添！

除此之外，打鬥智鬥部分都係唔錯嘅，就係一個萬能嘅兵王囉，你明啦~~
